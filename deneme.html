James Dyson ve Elektrik Süpürgesi Prototipi 

Çoğu insan mucitlerin doğuştan mucit olduğunu ve bazı özel yeteneklere sahip olduğunu düşünür. Genetik yapıları, biz sade ölümlülerden farklı olmalı. Aslında, durum bunun tam tersi. Sir James Dyson’ın şirketi bugün, ellinin üzerinde ülkede torbasız elektrik süpürgeleri satan, dünya çapında bir başarı ve Dyson bir milyarder. Fakat doğru formülü bulana kadar o da birçok kez başarısız olmak zorunda kaldı.

Her birini başarısız girişimler olarak adlandırdığı tam 5127 süpürge prototipi yarattı. 1993’te pazara girene kadar tam 15 yıl ürününü mükemmelleştirmek için çalıştı. İlk ürünü ortaya çıktıktan sonra Birleşik Krallık ‘ta bulunan hiçbir şirket bu ürünü istemedi. Dyson mecburen büyük emeklerle hazırladığı ürünü Japonya’da satmayı başardı. Kendi firmasını kurdu; fakat beklentilerinin aksine Birleşik Krallık pazarına uzun yıllar boyunca giremedi.

Süpürge, kendi patenti olan siklonik ayrıştırma prensibiyle çalışıyor, torbaya ihtiyacı olmamasının sebebi de bu. Bu inovasyon, elbette ciddi bir adanma sürecini içeriyor:

“Bir mucidin fikrinden vazgeçmesi sayısız kez gerçekleşmiş bir şeydir. 15. prototipimi yaptığımda, 3. çocuğum doğmuştu. 2627.’de ise eşim ve ben gerçekten kuruşları sayıyorduk. 3727.’de eşim ek gelir için sanat dersleri veriyordu. Bunlar zor zamanlardı, fakat her başarısızlık beni problemi çözmeye daha da yaklaştırdı.” James DYSON

********